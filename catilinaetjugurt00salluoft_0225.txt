SALLUSTII JUGUBTHA. 65

adversum Romanos bellum suscipiat. Id ea gratia
facilius proniusque fuit, quod Bocchus initio hujusce
belh· legatos Romam miserat, foedus et amicitiam
petitum, quam rem opportunissimam incepto bello,
pauci impediverant, caeci avaritia, queis omnia, honesta
atque inhonesta, vendere mos erat. Etiam antea J u-
gurthae filia Bocchi nupserat. Verum ea necessitudo
apud Numidas Maurosque levis ducitur3 quod singuli,
pro opibus quisque, quam plurimas uxores, denas alii,
alii plures habent; sed reges eo amplius. Ita animus
multitudine distrahitur 3 nulla pro socia obtinet 5 pari-
ter omnes viles sunt.

LXXXI. Igitur in locum ambobus placitum exer-
citus conveniunt, ibi, fide data et accepta, J ugurtha
Bocchi animum oratione accendit: “Romanos injustos,
profunda avaritia, communes omnium hostes esse: ean-
dem illos caussam belli cum Boccho habere, quam
secum et cum aliis gentibus, lubidinem imperitandi,
queis omnia regna adversa sint: tum sese, paullo ante
Carthaginienses, item regem Persen, post uti quisque
opulentissimus videatur, ita Romanis hostem fore.⁷'
His atque aliis talibus dictis ad Cirtam oppidum iter
constituunt, quod ibi Metellus praedam captivosque et
impedimenta locaverat. Ita J ugurtha ratus, aut capta
urbe operae pretium fore, aut si Romanus auxilio suis
venisset, proelio sese certaturos. Nam callidus id
modo festinabat, Bocchi pacem imminuere, ne moras
agitando aliud quam bellum mallet.

LXXXII. Imperator postquam de regum socie-
tate cognovit, non temere, neque, uti saepe jam victo
J ugurtha consueverat, omnibus locis pugnandi copiam
facit, ceterum haud procul ab Cirta castris munitis

-v

JUG. O

