78ι SALL USTII JUGURTJIA.

altitudinem, quo cuncta gignentium natura fert ; cu-
jus ramis modo, modo eminentibus saxis nisus Ligus
castelli planitiem perscribit3 quod cuncti Numidae in-
tenti proeliantibus aderant. Exploratis omnibus, quae
mox usui fore ducebat, eadem regreditur, non temere,
uti escenderat, sed tentans omnia et circumspiciens
Itaque Marium propere adit, aeta edocet, hortatur, ab
ea parte, qua ipse escenderat, castellum tenet; polli-
cetur sese itineris periculique ducem. Marius cum
Ligure, promissa ejus cognitum, ex praesentibus misit 3
quorum uti cujusque ingenium erat, ita rem difficilem
aut facilem nunciavere. Consulis animus tamen paul-
lum arrectus. Itaque ex copia tubicinum et corni-
cinum numero quinque quam velocissimos delegit, et
cum his, praesidio qui forent, quatuor centuriones,
omnesque Liguri parere jubet, et ei negotio proximum
diem constituit.

XCIV. Sed ubi ex praecepto tempus visum, pa-
ratis compositisque omnibus ad locum pergit. Cete-
rum illi, qui ascensuri erant, praedocti ab duce, arma
ornatumque mutaverunt, capite atque pedibus nudis,
uti prospectus nisusque per saxa facilius foret ; super
terga gladii et scuta, verum ea Numidica ex coriis,
ponderis gratia simul, et offensa quo levius strepe-
rent. Igitur praegrediens Ligus saxa et si quae vetus-
tate radices eminebant laqueis vinciebat, quibus alle-
vati facilius escenderent 3 interdum timidos insolentia
itineris levare manu, ubi paullo asperior ascensus,
singulos prae se inermes mittere, deinde ipse cum
illorum armis sequi, quac dubia nisu videbantur, po-
tissimus tentare, ac saepius eadem ascendens descen-
densque, dein statim digredienS‚ ceteris audaciam

