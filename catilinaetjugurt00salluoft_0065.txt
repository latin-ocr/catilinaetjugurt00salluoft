SALLUSTJI CATILINA. 33

seu animi nobilitate impulsi, quo studium suum in
rempublicam clarius esset, egredienti ex senatu Caesari
gladio minitarentur.

L. Dum haec in senatu aguntur, et dum legatis
, Allobrogum et Tito Volturcio, comprobato eorum in-
dicio, praemia decernuntur, liberti et pauci ex clienti-
bus Lentuli, diversis itineribus, opifices atque servitia
in vicis ad eum eripiendum sollicitabant, partim ex-
quirebant duces multitudinum, qui pretio rempubli-
cam vexare soliti erant. Cethegus autem, per nuncios,
familiam atque libertos suos, lectos et exercitatos in
audaciam, orabat, ut grege facto cum telis ad sese
irrumperent. Consul ubi ea parari cognovit, dispositis
praesidiis ut res atque tempus monebat, convocato
senatu refert, “quid de his fieri placeat, qui in cus-
todiam traditi erant.'' Sed eos paullo ante-frequens
senatus judicaverat, “contra rempublicam fecisse.''
Tum D. J unius Silanus, primus sententiam rogatus,
quod eo tempore consul designatus erat, de his qui in
custodiis tenebantur, praeterea de L. Cassio, P. Furio,
P. Umbreno, Q. Annio, si deprehensi forent, suppli-
cium sumendum decreverat, isque postea, permotus
oratione C. Caesaris, pedibus in sententiam Tib. Nero-
nis iturum se dixerat, quod de ea re, praesidiis ad-
ditis, referendum censuerat. Sed Caesar, ubi ad eum
ventum est, rogatus sententiam a consule hujuscemodi
verba locutus est:

LI. “Omnes homines, Patres conscripti, qui de
rebus dubiis consultant, ab odio, amicitia, iia atque
misericordia vacuos esse decet. Haud facile animus
verum providet ubi illa obiiciunt, neque quisquam
omnium lubidini simul et usui paruit. Ubi intenderis

s, 3

