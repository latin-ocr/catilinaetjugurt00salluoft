38 SALLUSTII OATJLJNA.

eum contra rempublicam et salutem omnium fac-
turum.''

LII. Postquam Caesar dicendi finem fecit, ceteri
verbo alius alii varie adsentiebantur 3 at M. Porcius
Cato, rogatus sententiam, hujuscemodi orationem ha-
buit: “Longe mihi alia mens est, Patres conscripti,
quum res atque pericula nostra considero, et quum
sententias nonnullorum mecum ipse reputo. Illi mihi
disseruisse videntur de poena eorum, qui patriae,
parentibus, aris atque focis suis bellum paravere: res
autem monet, cavere ab illis, quam, quid in illis
statuamus, consultare. Nam cetera maleficia tuni
persequare, ubi facta sunt 3 hoc nisi provideris ne
accidat, ubi evenit frustra judicia implores3 capta
urbe nihil fit reliqui victis. Sed, per deos immor-
tales! vos ego appello, qui semper domos, villas, signa, ·
tabulas vestras pluris quam rempublicam fecistis:
si ista, cujuscumque modi sunt, quae amplexamini,
retinere, si voluptatibus vestris otium praebere vultis,
expergiscimini aliquandO, et capessite rempublicam.
Non agitur de vectigalibus, neque de sociorum in-
juriis: libertas et anima nostra in dubio est. Saepe--
numero, Patres conscripti, multa verba in hoc ordine
feci ς saepe de luxuria atque avaritia nostrorum civium
questus sum, multosque mortales ea caussa adversos
habeo. Qui mihi atque animo 11160 nullius unquam
delicti gratiam fecissem, hand facile alterius lubidini
malefacta condonabam. Sed, ea tametsi vos parvi
pendebatis, tamen respublica firma erat; opulentia neg-
ligentiam tolerabat. N unc vero non id agitur, bonisne
an malis moribus vivamus, neque quantum, aut quani
magnificum imperiumpopuli Romanibsit, sed cujus

