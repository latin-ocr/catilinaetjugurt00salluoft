24 SALLUSTJI JUGUBTHA.

natus a Bestia consultus est, “placeretne legatos
Jugurthae recipi moenibus:” iique decrevere, “nisi
regnum ipsumque deditum venissent, uti in diebus
proximis decem Italia decederent.'' Consul Numidis
ex senati decreto nunciari jubet: ita infectis rebus illi
domum discedunt. Interim Calpurnius, parato exer-
citu, legat sibi homines nobiles, factiosos, quorum
auctoritate quae deliquisset munita fore sperabat 5 in
queis fuit Scaurus, cujus de natura et habitu supra
memoravimus. Nam in consule nostro multae bonae-
que artes animi et corporis erant, quas omnes avaritia
praepediebat ‚· patiens laborum, acri ingenio, satis pro-
videns, belli haud ignarus, firmissimus contra pericula
et insidias. Sed legiones per Italiam Rhegium atque
inde Siciliam, porro ex Sicilia in Africam transvectae.
Igitur Calpurnius initio paratis commeatibus acriter
Numidiam ingressus est, multosque mortales et urbes ’
aliquot pugnando capit.

XXIX. Sed ubi J ugurtha per legatos pecunia
tentare, bellique, quod administrabat, asperitatem
ostendere coepit, animus aeger avaritia facile conver-
sus est. Ceterum socius et administer omnium consi-
liorum assumitur Scaurus, qui tametsi a principio,
plerisque ex factione ejus corruptis, acerrime regem
impugnaverat, tamen magnitudine pecuniae a bono
honestoque in pravum abstractus est. Sed J ugurtha
primum tantummodo belli moram redimebat, existi-
mans sese aliquid interim Romae pretio aut gratia
effecturum : postea vero quam participem negotii Scau-
rum accepit, in maximam spem adductus recupe-
randae pacis statuit cum iis de omnibus pactionibus
praesens agere. Ceterum interea fidei caussa mittitur

