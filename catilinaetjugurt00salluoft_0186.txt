26 SALL USTJJ JUG URTJJA.

XXXI. “Multa me dehortantur a vobis, Qui-
rites, ni studium reipublicae omnia superet 3 opes
factionis, vestra patientia, jus nullum, ac maxime,
quod innocentiae plus periculi quam honoris est.
Nam illa quidem piget dicere, his annis xv, quam
ludibrio fueritis superbiae paucorum3 quam foede,
quamque inulti perierint vestri defensores 3 ut vobis
animus ab ignavia atque secordia corruptus sit, qui
ne nunc quidem, obnoxiis inimicis, exsurgitis, atque
etiam nunc timetis eos, quibus decet terrori esse. Sed
quamquam haec talia sunt, tamen obviam ire factionis
potentiae animus subigit: certe ego libertatem, quae
mihi a parente tradita est, experiar: verum id frustra,
an ob rem faciam, in vestra manu situm, Quirites.
Neque ego hortor, quod saepe majores vestri fecere, uti
contra injurias armati eatis. Nihil vi, nihil secessione
opus est : necesse est suomet ipsi more praecipites eant.
Occiso Tiberio Graccho, quem regnum parare aiebant,
in plebem Romanam quaestiones habitae sunt: post
C. Gracchi et M. Fulvii caedem item vestri ordinis
multi mortales in carcere necati sunt : utriusque cladis
non lex, verum lubido eorum finem fecit. Sed sano
fuerit regni paratio plebi sua restituere: quidquid
sine sanguine civium ulcisci nequitur, jure factum sit.
Superioribus annis taciti indignabamini aerarium ex—
pilari; reges et populos liberos paucis nobilibus vec-
tigal pendere 3 penes eosdem et summam gloriam, et
maximas divitias esse: tamen haec talia facinora im-
pune suscepisse parum habuere: itaque postremo
leges, majestas vestra, divina et humana omnia hos-
tibus tradita sunt. Neque eos ; qui ea fecere, pudet
aut poenitet 3 sed incedunt per ora vestra magnifice,

