SALLUSTII CATILINA. 21

postulare, “Patres conscripti ne quid de se temere
crederent 3 ea familia ortum, ita ab adolescentia vitam
instituisse, ut omnia bona in spe haberet: ne existi-
marent, sibi patricio homini, cujus ipsius atque ma-
vjorum plurima beneficia in plebem Romanam essent,
perdita republica opus esse, cum eam servaret M.
Tullius, inquilinus civis urbis Romae.'' Ad hoc
maledicta alia cum adderet, obstrepere omnem, hostem
atque parricidam vocare. Tum ille furibundus:
“Quoniam quidem circumventus‚'⁷ inquit, “ab inimicis
praeceps agor, incendium meum ruina restinguam.''
XXXII. Dein se ex curia domum proripuit : ibi
multa secum ipse volvens, quod neque insidiae consuli
procedebant, et ab incendio intelligebat urbem vigiliis
munitam, optimum factum credens exercitum augere,
ac prius quam legiones scriberentur antecapere quae
bello usui forent, nocte intempesta cum paucis in
Manliana castra profectus est. Sed Cethego atque
Lentulo, ceterisque quorum cognoverat promptam au-
daciam, mandat, quibus rebus possent, opes factionis
confirment, insidias consuli maturent, caedem, in-
cendia, aliaque belli facinora parent3 sese prope diem
cum magno exercitu ad urbem accessurum. Dum haec
Romae geruntur, O. Manlius ex suo numero legatos ad
Marcium Regem mittit, cum mandatis hujuscemodi:
XXXIII. “Deos hominesque testamur, impera-
tor, nos arma neque contra patriam cepisse, neque
quo periculum aliis faceremus, sed uti corpora nostra
ab injuria tuta forent 3 qui miseri, egentes, violentia
atque crudelitate feneratorum plerique patriae, sed.
omnes fama atque fortunis expertes sumus: neque
cuiquam nostrum licuit more majorum lege uti, neque

