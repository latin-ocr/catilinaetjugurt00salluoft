SALLUSTH OATJLJNA. 45

virtutem non addere, neque ex ignavo strenuum, neque
fortem ex timido exercitum oratione imperatoris fieri.
Quanta cujusque animo audacia natura aut moribus
inest, tanta in bello patere solet: quem neque gloria,
neque pericula excitant, nequidquam hortere3 timor
'animi auribus obficit. Sed ego vos quo pauca monerem
advocavi, simul uti caussam consilii aperirem. Scitis
equidem, milites, secordia atque ignavia Lentuli quan-
tam ipsi cladem nobisque attulerit 3 quoque modo, dum
ex urbe praesidia opperior, in Galliam proficisci nequi-
verim. N unc vero quo in loco res nostrae sint, juxta
mecum omnes intelligitis. Exercitus hostium duo,
unus ab urbe, alter a Gallia obstant: diutius in his
locis esse, si maxime animus ferat, frumenti atque ali-
arum rerum egestas prohibet. . Quocumque ire placet,
ferro iter aperiendum est. Quapropter vos moneo, uti
forti atque parato animo sitis 3 et quum proelium
inibitis memineritis vos divitias, decus, gloriam, prae-
terea libertatem atque patriam in dextris portare. Si
vincimus omnia nobis tuta erunt 3 commeatus abunde,
coloniae atque municipia patebunt: sin metu cesseri-
mus eadem illa adversa fient, neque locrm, neque
amicus quisquam teget quem arma non texerint.
Praeterea, milites, non eadem nobis et illis necessi-
tudo impendet : nos pro patria, pro libertate, pro vita
certamus, illis supervacaneum est pugnare pro poten-
tia paucorum. Quo audacius aggredimini, memores
pristinae virtutis! Licuit nobis cum summa turpi-
tudine in exilio aetatem agere, potuistis nonnulli
Romae, amissis bonis, alienas opes exspectare. Quia
illa foeda atque intoleranda viris videbantur, haec
sequi decrevistis. Si haec relinquere vultis, audacia

