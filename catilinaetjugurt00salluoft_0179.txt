SALLUSTJI JUGURTHA. 19

cupido «Iugurthae minuebatur: quippe qui totum ejus
regnum animo jam invaserat. Itaque non, ut antea,
cum praedatoria manu, sed magno exercitu comparato,
bellum gerere coepit et aperte totius Numidiae im-
perium petere. Ceterum qua pergebat urbes, agros
'vastare‚ praedas agere 3 suis animum, terrorem hostibus
augere.

XXI. Adherbal ubi intelligit eo processum, uti
regnum aut relinquendum esset, aut armis retinen-
dum, necessario copias parat, et J ugurthae obvius pro-
cedit. Interim haud longe a mari, prope Cirtam op-
pidum, utriusque consedit exercitus: et quia die ex-
tremum erat, proelium non inceptum. Ubi plerumque
noctis processit, obscuro etiam tum lumine, milites
J ugurthini, signo dato, castra hostium invadunt 3 semi-
somnos partim, alios arma sumentes fugant fundunt-
que} Adherbal cum paucis equitibus Cirtam profugit,
et ni multitudo togatorum fuisset, quae Numidas in-
sequentes moenibus prohibuit, uno die inter duos reges
coeptum atque patratum bellum foret. Igitur Ju-
gurtha oppidum circumsedit, vineis turribusque et
machinis omnium generum expugnare aggreditur,
maxime festinans tempus legatorum antecapere, quos
ante proelium factum, ab Adherbale Romam missos
audiverat. Sed postquam senatus de bello eorum ac-
cepit, tres adolescentes in Africam legantur, qui ambo
reges adeant, senatus populique Romani verbis nun-
cient, “Velle et censere, eos ab armis discedere; de
controversiis suis jure potius, quam bello, disceptare,
ita seque illisque dignum esse.''

XXII. Legati in Africam maturantes Veniunt,
eo magis, quod Romae, dum proficisci parant, de proelio

0—·7

Α -Ι

