4 SALL USTII OATILINA.

tutem suam exercuit. Corpus patiens inediae, vigiliae,
algoris, supra quam cuiquam credibile est 3 animus
audax, subdolus, varius, cujus rei libet simulator ac
dissimulator3 alieni appetens, sui profusus3 ardens
in cupiditatibus 3 satis eloquentiae, sapientiae parum.
Vastus animus immoderata, incredibilia, nimis alta
semper cupiebat. Hunc post dominationem Lucii
Sullae lubido maxima invaserat reipublicae capiendae,
neque id quibus modis assequeretur, dum sibi regnum
pararet, quidquam pensi habebat. Agitabatur magis
magisque in dies animus ferox inopia* rei familiaris
et couscientia scelerum 3 quae utraque his artibus
auxerat quas supra memoravi. Incitabant praeterea
corrupti civitatis mores, quos pessima ac diversa inter
se mala, luxuria atque avaritia, vexabant. Res ipsa
hortari videtur, quoniam de moribus civitatis tempus⁴
admonuit, supra repetere, ac paucis instituta majo-
rum domi militiaeque, quomodo rempublicam habue-
rint, quantamque reliquerint, ut paullatim immutata
ex pulcherrima pessima ac flagitiosissima facta sit,
disserere.

VI. Urbem Romam, sicuti ego accepi, condidere
atque habuere initio Troiani, qui Aenea duce pro-
fugi ‘sedibus incertis vagabantur5 cumque his Abo-
rigines, genus hominum agreste, sine legibus, sine im-
perio, liberum atque solutum. Hi postquam in una
moenia convenere, dispari genere, dissimili lingua,
alius alio more viventes, incredibile memoratu est
quam facile coaluerint. Sed postquam res eorum civi-
bus, lnoribuS, agris aucta, satis prospera, satisque
pollens videbatur, sicuti pleraque mortalium habentur,
invidia ex opulentia orta est. Igitur reges populique

