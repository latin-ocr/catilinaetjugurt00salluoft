10 SALLUSTII CA TILINA.

animi, molles et aetate fluxi, dolis haud difficulter
capiebantur. Nam uti cujusque studium ex aetate
flagrabat, aliis scorta praebere, aliis canes atque equos
mercari,- postremo, neque sumptui, neque modestiae
suae parcere, dum illos obnoxios fidosque sibi face-
ret. . . . - Ἰ .

XV. Jam primum adolescens Catilina multa ne-
fanda stupra fecerat, cum virgine nobili, curn sacer-
dote Vestae, alia hujuscemodi contra jus fasque. Pos-
tremo, captus amore Aureliae Orestillae, eujus, praeter
formam, nihil unquam bonus laudavit, quod ea nubere
illi dubitabat, timens privignum adulta aetate, pro
certo creditur, necato filio, vacuam domum scelestis
nuptiis fecisse. Quae quidem res mihi in primis vide-
tur caussa fuisse facinoris maturandi. Namque ani-
mus impurus, dis hominibusque infestus, neque vigiliis‚'
neque quietibus sedari poterat, ita conscientia men-
tem excitam vastabat. Igitur colos exsanguis, foedi
oculi, citus modo, modo tardus incessus3 prorsus in
facie vultuque vecordia inerat.

XVI. Sed juventutem, quam, ut supra diximus,
illexerat, multis modis mala facinora edocebat. Ex
illis testes signatoresque falso-s commodare, fidem,
fortunas, pericula vilia habere3 post, ubi eorum fa-
mam atque pudorem attriverat, majora alia imperabat:
si caussa peccandi in praesens minus suppetebat, nihilo
minus insontes, sicuti sontes, circumvenire, jugulare:
scilicet, ne per otium torpescerent manus aut animus,
gratuito potius malus atque erudelis erat. His ami-
cis sociisque confisus Catilina, simul quod aes alienum
per omnes terras ingens erat, et quod plerique Sullani
milites, largius suo usi, rapinarum et victoriae veteris

