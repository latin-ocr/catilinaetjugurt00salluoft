6 SALLUSTII JUGURTJIA.

quorum alterum ex providentia timorem, alterum ex
audacia temeritatem adferre plerumque solet. Igitur
imperator omnes fere res asperas per J ugurtham agere,
in amicis habere, magis magisque in dies amplecti3
quippe cujus neque consilium neque inceptum ullum
frustra erat. Huc accedebat munificentia animi et
ingenii sollertia, queis rebus sibi multos ex Romanis
familiari amicitia conjunxerat.

VIII. Ea tempestate in exercitu nostro fuere
complures novi atque nobiles, quibus divitiae bono
honestoque potiores erant, factiosi domi, potentes apud
socios, clari magis quam honesti, qui J ugurthae non
mediocrem animum pollicitando accendebant, “si Mi-
cipsa rex occidisset, fore, uti solus imperii Numidiae
potiretur: in ipso maximam virtutem, Romae omnia
venalia esse.'' Sed postquam Numantia deleta P.
Scipio dimittere auxilia, ipse reverti domum decrevit, ’
donatum atque laudatum magnifice pro concione Ju-
gurtham in praetorium abduxit ibique secreto monuit,
‘⁹‘ uti potius publice, quam privatim, amicitiam populi
R. coleret 3 neu quibus largiri insuesceret ; periculose
a paucis emi, quod multorum esset: si permanere vel-—
let in suis artibus, ultro illi et gloriam et regnum ven-
turum 3 sin properantius pergeget, suamet ipsum pecu-
nia praecipitem casurum.’'

IX. Sic locutus, cum litteris eum, quas Micipsae
redderet, dimisit: earum sententia haec erat: “Ju-
gurthae tui bello Numantino longe maxima virtus
fuit 3 quam rem tibi certo scio gaudio esse: nobis ob
merita carus est, uti idem senatui sit et populo
Romano, summa ope nitemur. Tibi quidem pro nostra
amicitia gratulor. En habes virum dignum te atque

