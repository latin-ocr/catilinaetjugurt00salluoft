C(

SALL USTIJ JUG CBTHA.

in primis ferire, plurimum facere, minimum ipse de
se loqui. Quibus rebus Micipsa tametsi initio laetus
fuerat, existimans virtutem Jugurthae regno suo
gloriae fore, tamen, postquam hominem adolescentem,
‘exacta sua aetate et parvis liberis magis magisque
crescere intelligit, vehementer negotio permotus multa
eum animo suo volvebat. Terrebat eum natura mor-
talium avida imperii et praeceps ad explendam animi
cupidinem, praeterea opportunitas suaeque et libero-
rum aetatis, quae etiam mediocres viros spe praedae
transversos agit, ad hoo, studia Numidarum in J u-
gurtham accensa, ex quibus, si talem virum dolis
interfecisset, ne qua seditio aut bellum oriretur anxius
erat.

VII. His difficultatibus circumventus ubi videt
neque per vim neque insidiis opprimi posse hominem
tam acceptum popularibus, quod erat Jugurtha manu
promptus et adpetens gloriae militaris, statuit eum ob-
jectare periculis et eo modo fortunam tentare. Igitur
bello Numantino Micipsa quum populo Romano equi-
tum atque peditum auxilia mitteret, sperans vel os-
tentando virtutem vel hostium saevitia facile eum
occasurum, praefecit Numidis quos in Hispaniam mit-
tebat. Sed ea res longe aliter, ac ratus erat, evenit.
Nam J ugurtha, ut erat impigro atque acri ingenio,
ubi naturam P. Scipionis, qui tum Romanis imperator
erat, et morem hostium cognovit, multo labore mul-
taque eura, praeterea modestissime parendo et saepe
obviam eundo perieulis in tantam claritudinem brevi
pervenerat, ut nostris vehementer carus, Numantinis
maximo terrori esset. Ac sane, quod difficillimum in
primis est, et praelio strenuus erat et bonus consilio ;

