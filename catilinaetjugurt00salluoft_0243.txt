SALLUSTIJ JUGURTHA. 83

Deinde, ubi lux adventabat, defessis jam hostibus et
paullo ante somno captis, de improviso vigiles, item
cohortium, turmarum, legionum tubicines simul omnes
signa canere, milites clamorem tollere atque portis
erumpere. Mauri atque Gaetuli, ignoto et horribili
sonitu repente exciti, neque fugere, neque arma ca-
pere, neque omnino facere aut providere quidquam
poterant3 ita cunctos, strepitu, clamore, nullo subve-
niente, nostris instantibus, tumultu, terrore formido
quasi vecordia, ceperat. Denique omnes fusi fugati-
que, arma et signa militaria pleraque capta, pluresque
eo proelio, quam omnibus superioribus, interemti, nam
somno et metu insolito impedita fuga.

O. Dein Marius, uti coeperat, in hiberna proficis—
citur 3 quae propter commeatum in oppidis maritimis
agere decreverat 3 neque tamen victoria secors aut in-
solens factus 3 sed pariter atque in conspectu hostium
quadrato agmine incedere. Sulla cum equitatu apud
dextimos, in sinistra A. Manlius cum funditoribus et
sagittariis, praeterea cohortes Ligurum curabat 3 pri-
mos et extremos cum expeditis manipulis tribunos
locaverat. Perfugae, minime cari et regionum scien-
tissimi, hostium iter explorabant: simul consul, quasi
nullo imposito, emnia providere, apud omnes adesse 3
laudare, increpare merentes: Ipse armatus intentus-
que, item milites cogebat, neque secus, atque iter
facere, castra munire, excubitum in portas cohortes
ex legionibus, pro castris equites auxiliarios mittere3
praeterea alios super vallum in munimentis locare,
vigilias ipse circumire, non tam diffidentia futurum,
quae imperavisset, quam uti militibus exaequatus cum
imperatore labos volentibus esset. Et sane Marius

6—2

