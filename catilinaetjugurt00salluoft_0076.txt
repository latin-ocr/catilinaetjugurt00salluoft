44 SALL U STII CATILINA..

quam Antonius cum exercitu adventabat, Catilina per
montes iter facere, modo ad urbem, modo in Galliam
versus castra moverej, hostibus occasionem pugnandi
non dare, sperabat prope diem magnas copias sese
habiturum, si Romae socii incepta patravissent. In-
terea servitia repudiabat, cujus initio ad eum magnae
copiae concurrebant, opibus conjurationis fretus3 simul
alienum suis rationibus existimans, videri caussam
civium cum servis fugitivis communicavisse.

LVII. Sed postquam in castra nuncius pervenit
Romae conjurationem patefactam, de Lentulo, Cethego,
ceteris, quos supra memoravi, supplicium sumptum,
plerique, quos ad bellum spes rapinarum aut novarum
rerum studium illexerat, dilabuntur 3 reliquos Catilina
per montes asperos magnis itineribus in agrum Pisto-
riensem abducit, eo consilio, uti per tramites occulte ·
perfugeret in Galliam. At Q. Metellus Celer cum
tribus legionibus in agro Piceno praesidebat, ex diffi-
cultate rerum eadem illa existimans, quae supra dixi-
mus, Catilinam agitare. Igitur ubi iter ejus ex per-
fugis cognovit, castra propere movit, ac sub ipsis
radicibus montium consedit, qua illi descensus erat in

{alliam properanti. Neque tamen Antonius procul
aberat 3 utpote qui magno exercitu, locis aequioribus
expeditus, in fuga sequeretur. Sed Catilina, postquam
videt montibus atque copiis hostium sese clausum, in
urbe res adversas, neque fugae neque praesidii ullam
spem, optimum factum ratus in tali re fortunam belli
tentare, statuit cum Antonio quamprimum confligere.
Itaque concione advocata, hujuscemodi orationem
habuit:

LVIII. “Compertum ego habeo, milites, verba

