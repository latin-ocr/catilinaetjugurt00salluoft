74 SALL USTII JUGURTHA.

J ugurtham aut praesidiis nudatum, si ea pateretur, aut
proelio certaturum. Nam Bocchus nuncios ad eum
saepe miserat, “velle populi Romani amicitiam, ne
quid ab se hostile timeret.⁷’ Id simulaveritne, quo im-
provisus gravior accideret, an mobilitate ingenii pacem
atque bellum mutare solitus, parum exploratum est.
LXXXIX. Sed consul, uti statuerat, oppida cas-
tellaque munita adire, partim vi, alia metu aut prae-
mia ostentando avertere ab hostibus. Ac primo medio—
cria gerebat, existimans ,Iugurtham ob suos tutandos
in manus venturum. Sed ubi illum procul abesse et
aliis negotiis intentum accepit, majora et magis aspera
aggredi tempus visum est. Erat inter ingentes solitu-
dines oppidum magimm atque valens, nomine Capsa,
cujus conditor Hercules Libys memorabatur. Ejus
cives apud J ugurtham immunes, levi imperio, ct ob
ea fidelissimi habebantur, muniti adversum hostes non ’
moenibus modo et armis atque viris, verum etiam
multo magis locorum asperitate. Nam praeter op-
pido propinqua alia omnia vasta, inculta, egentia
aquae, infesta serpentibus 3 quarum vis, sicuti omnium
ferarum, inopia cibi aerim-3 ad hoc natura serpentium,
ipsa perniciosa, siti magis quam alia re accenditur.
Ejus potiendi Marium maxima cupido invaserat, quum
propter usum belli, tum quia res aspera videbatur 3 et
Metellus oppidum Thalam magna gloria ceperat, haud
dissimiliter situm munitumque, nisi quod apud Tha-
lam haud longe a moenibus aliquot fontes erant, Cap-
senses una modo, atque ea intra oppidum, jugi aqua,
cetera pluvia utebantur. Id ibique et in omni Africa,
quae procul a mari incultius agebat, eo facilius tole-
rabatur, quia Numidae plerumque lacte et ferina

