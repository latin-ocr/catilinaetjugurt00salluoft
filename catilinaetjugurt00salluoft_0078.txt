46 SALLUSTJI GATILINA.

opus est: nemo nisi victor pace bellum mutavit. Nam
in fuga salutem sperare, quum arma, quibus corpus
tegitur, ab hostibus averteris, ea vero dementia est.
Semper in proelio iis maximum est periculum, qui
maxime timent: audacia pro muro habetur. Quum
vos considero, milites, et cum facta vestra aestimo,
magna me spes victoriae tenet. Animus, aetas, virtus
vestra me hortantur 3 praeterea necessitudo quae etiam
timidos fortes facit. Nam multitudo hostium ne cir-
cumvenire queat, prohibent angustiae loci. Quod si
virtuti vestrae fortuna inviderit, cavete inulti animam
amittatis 3 neu capti potius sicuti pecora trucidemini,
quam virorum more pugnantes cruentam atque luctu-
osam victoriam hostibus relinquatis.''

LIX. Haec ubi dixit, paullulum commoratus,
signa canere jubet, atque instructos ordines in locum
aequum deducit3 dein, remotis omnium equis, quo
militibus exaequato periculo animus amplior esset, ipse
pedes exercitum pro loco atque copiis instruit. N am,
uti planities erat inter sinistros montes et ab dextra
rupes aspera, octo cohortes in fronte constituit 3 reli-
qua signa in subsidio arctius collocat. Ab his centu-
riones omnes lectos et evocatos, praeterea ex gregariis
militibus optimum quemque armatum in primam aciem
subducit. O. Manlium in dextera, Faesulanum quem-
dam in sinistra parte curare jubet 3 ipse tum libertis et
colonis propter aquilam adsistit, quam bello Cimbrico
O. Marius in exercitu habuisse dicebatur. At ex
altera parte O. Antonius, pedibus aeger, quod proelio
adesse nequibat M. Petreio legato exercitum permittit.
Ille cohortes veteranas, quas tumulti caussa conscrip-
serat, in fronte, post eas ceterum exercitum in subsidiis

