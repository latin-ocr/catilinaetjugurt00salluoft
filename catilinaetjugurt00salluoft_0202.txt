42 SALLUSTII JUGURTHA.

confirmaturum, aut maximarum aerumnarum initium
fore.'

' Ad hoc viritim, uti quemque ob militare faci-

nus pecunia aut honore extulerat, commonefacere
beneficii sui, et eum ipsum aliis ostentare, postremo

pro cujusque ingenio, pollicendo, minitando, obtestan-
do alium alio modo excitare, quum interim Metellus,
ignarus hostium monte degrediens cum exercitu con-
spicatur, primo dubius, quidnam insolita facies osten—
deret (nam inter virgulta equi Numidaeque consederant,
neque plane occultati humilitate arborum, et tamen
incerti, quidnam esset, cum natura loci, tum dolo ipsi
atque signa militaria obscurati), dein, brevi cognitis
insidiis, paullisper agmen constituit. Ibi, commutatis
ordinibus in dextero latere, quod proximum hostes erat,
triplicibus subsidiis aciem instruxit: inter manipulos
funditores et sagittarios dispertit, equitatum omnem

in cornibus locat, ac pauca pro tempore milites hor-·

tatus aciem, sicuti instruxerat, transversis principiis,
in planum deducit.

L. Sed, ubi Numidas quietos neque colle degredi
animadvertit, veritus ex anni tempore et inopia aquae,
ne siti conficeretur exercitus, Rutilium legatum cum
expeditis cohortibus et parte equitum praemisit ad
flumen, uti locum castris antecaperet, existimans,
hostes crebro impetu et transversis praeliis iter suum
remoraturos, et quoniam armis diffiderent, lassitudi-
nem et sitim militum tentaturos. Dein ipse pro re
atque loco, sicuti monte descenderat, paullatim pro-
cedere 3 Marium post principia habere, ipse cum sinis-
trae alae equitibus esse, qui in agmine principes facti
orant. At J ugurtha, ubi extremum agmen Metelli pri-
mos suos praetergressum videt pracsidio quasi duum

.- ...1.-

