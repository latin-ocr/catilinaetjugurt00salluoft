Aa

22 SALLUSTII CATILINA.

amisso patrimonio liberum corpus habere3 tanta
saevitia feneratorum atque praetoris fuit. Saepe
majores vestrum, miseriti plebis Romanae, decretis ’
suis inopiae opitulati sunt3 ac novissime memoria
nostra, propter magnitudinem aeris alieni, volentibus
omnibus bonis argentum aere solutum est. Saepe
ipsa plebes aut dominandi studio permota, aut super-
bia magistratuum, armata a patribus secessit. At
nos non imperium neque divitias petimus, quarum
rerum caussa bella atque certamina onmia inter
mortales sunt, sed libertatem, quam nemo bonus
nisi cum anima simul amittit. Te atque senatum
obtestamur, consulatis miseris civibus; legis praesidi-
um, quod iniquitas praetoris eripuit, restituatis ; neve
eam nobis necessitudinem imponatis, ut quaeramus
quonam modo ulti maxime sanguinem nostrum ·
pereamus.”

XXXIV. Ad haec Q. Marcius: “Si quid ab
senatu petere vellent ab armis discedant, Romam sup-
plices proficiscantur 3 ea mansuetudine atque miseri-
cordia senatum populumque Romanum semper fuisse,
ut nemo unquam ab eo frustra auxilinm petiverit.'²
At Catilina ex itinere plerisque consularibus, praeterea
optimo cuique litteras mittit: “Se falsis criminibus
circumventum, quoniam factioni inimicorum resistere
nequiverit, fortunae cedere, Massiliam in exilium pro-
ficisci 3 non quo sibi tanti sceleris conscius esset, sed
uti respublica quieta foret, neve ex sua contentione
seditio oriretur.'’ Ab his longe diversas litteras
Q. Catulus in senatu recitavit, quas sibi nomine
Catilinae redditas dicebat: earum exemplum infra
scriptum 2

