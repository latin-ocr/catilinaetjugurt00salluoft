SALL USTJI JUG URTIJA. 69

sunt, acta majorum, et Graecorum militaria praecepta
legere coeperint3 homines praeposteri. Nam gerere
quam fieri tempore posterius, re atque usu prius est.
Comparate nune, Quirites, eum illorum superbia me
'hominem novum. Quae illi audire et legere solent,
eorum partem vidi, alia egomet gessi 3 quae illi literis,
ego militando didici. Nune vos existimate, facta an
dicta pluris sint. Contemnunt novitatem meam 3 ego
illorum ignaviam: mihi fortuna, illis probra objec-
tantur, quamquam ego naturam unam et communem
omnium existimo, sed fortissimum quemque generosis-
simum. Ac si jam ex patribus Albini aut Bestiae
quaeri posset, mene an illos ex se gigni maluerint,
quid responsuros creditis, nisi sese liberos quam opti-
mos voluisse‘.l Quod si jure 1110 despiciunt, faciant
idem majoribus suis, quibus, uti mihi, ex virtute nobi-
litas coepit. Invident honori meo 3 ergo invideant
labori, innocentiae, periculis etiam meis, quoniam ‘per
haec illum cepi. Verum homines corrupti superbia
ita aetatem agunt, quasi vestros honores contemnant;
ita hos petunt, quasi honeste vixerint. Nae illi falsi
sunt, qui diversissimas res pariter exspectant, ignaviae
voluptatem et praemia Virtutis. Atque etiam quum
apud vos aut in senatu verba faciunt, pleraque ora-
tione majores suos extollunt3 eorum fortia faeta
memorando clariores sese putant. Quod contra est:
nam quanto vita illorum praeclarior, tanto horum
secordia flagitiosior. Et profecto ita se res habet:
majorum gloria posteris lumen est, neque bona neque
mala in occulto patitur. Hujusce rei ego inopiam
patior, Quirites, verum, id quod multo praeclarius
est, meamet faeta mihi dicere licet. Nune videte,

