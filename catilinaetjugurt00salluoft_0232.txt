72 SALL USTH JUGURTHA.

J ugurtham tutata sunt, omnia removistis, avaritiam,
imperitiam, superbiam. Deinde exercitus ibi est loco-
rum sciens; sed mehercule magis strenuus quam felix.
Nam magna pars ejus avaritia aut temeritate ducum
attrita est. Quamobrem vos, quibus militaris est
aetas, annitimini mecum et capessite rempublicam 3
neque quemquam ex calamitate aliorum aut impera-
torum superbia metus ceperit. Egomet in agmine, in
proelio, consultor idem et socius periculi vobiscum
adero 3 meque vosque in omnibus rebus juxta geram.
Et profecto dis juvantibus omnia matura sunt, vic-
toria, praeda, laus 3 quae si dubia aut procul essent,
tamen omnes bonos reipublicae subvenire decebat.
Etenim ignavia nemo immortalis factus, neque quis-
quam parens liberis uti aeterni forent optavit, magis,
uti boni honestique vitam exigerent. Plura dicerem,
Quirites5 si timidis virtutem verba adderent; nam'
strenuis abunde dictum puto.’'

LXXXVI. Hujuscemodi oratione habita Marius
postquam plebis animos arrectos videt, propere com-
meatu, stipendio, armis, aliis utilibus naves onerat:
cum his A. Manlium legatum proficisci jubet. Ipse
interea milites scribere, 11011 more majorum, neque ex
classibus, sed uti cujusque lubido erat, capite censos
plerosque. Id factum alii inopia bonorum, alii per
ambitionem consulis, memorabant, quod ab eo genere
celebratus auctusque erat, et homini potentiam quae-
renti egentissimus quisque opportunissimus, cui neque
sua curae, quippe quae nulla sunt, et omnia cum
pretio honesta videntur. Igitur Marius cum majore
aliquanto numero, quam decretum erat, in Africam
profectus dicbus paucis Uticam advehitur. Exercitus

