36 SALLUSTJI CATILINA.

animadverteretur? An, quia lcx Porcia vetat? at aliae
leges item condemnatis civibus animam non eripi, sed
in exilium permitti jubent. An, quia gravius est ver·
berari quam necari'? quid autem acerbum, aut grave
nimis in homines tanti facinoris convictos? Sin, quia
levius? qui convenit in minore negotio legem timere,
quum eam in majore neglexeris? At enim quis repre-
hendet, quod in parricidas reipublicae decretum erit?
Tempus, dies, fortuna, cujus lubido gentibus modera-
tur. Illis merito accidet, quidquid evenerit: ceterum
vos, Patres conscripti, quid in alios statuatis, conside-
rate. Omnia mala exempla ex bonis orta sunt 3 sed,
ubi imperium ad ignaros, aut minus bonos pervenit,
novum illud exemplum ab dignis et idoneis ad indig-
nos et non idoneos transfertur. Lacedaemonii devictis
Atheniensibus triginta viros imposuere, qui rempub-
licam eorum tractarent. Hi primo coepere pessimum
quemque et omnibus invisum indemnatum necare: ea
populus laetari et merito dicere fieri. Post, ubi paul-
latim licentia crevit, juxta bonos et malos lubidinose
interficere, ceteros metu terrere. Ita civitas servitute
oppressa stultae laetitiae graves poenas dedit. Nostra
memoria victor Sulla quum Damasippum et alios hujus·
modi, qui malo reipublicae creverant, jugulari jussit,
quis non factum ejus laudabat(l homines scelestos,
factiosos, qui seditionibus rempublicam exagitaverant,
merito necatos aiebant. Sed ea res magnae initium
cladis fuit. Nam uti quisque domum aut villam,
postremo aut vas aut vestimentum alicujus concupi-
verat, dabat operam, uti in proscriptorum numero
esset. Ita illi, quibus Damasippi mors laetitiae
fuerat, post paullo ipsi trahebantur 3 neque prius finis

