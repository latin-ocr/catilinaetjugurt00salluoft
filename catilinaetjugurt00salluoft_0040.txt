S SALL USTII CATILINA.

semper infinita, insatiabilis est, neque copia neque
inopia minuitur. Sed postquam L. Sulla, armis
recepta republica, ex bonis initiis malos eventus
habuit, rapere omneS‚ trahere, domum alius, alius
agros cupere, neque modum neque modestiam victores
habere, foeda crudeliaque in civibus facinora facere..
Huc accedebat, quod L. Sulla exercitum, quem in
Asia ductaverat, quo sibi fidum faceret, contra morem
majorum luxuriose nimisque liberaliter habuerat ς
loca amoena, voluptaria facile in otio feroces militum
animos molliverant. ³ Ibi primum insuevit exercitus
populi Romani amare, potare 3 signa, tabulas pictas,
vasa caelata mirari 3 ea privatim ac publice rapere 3
delubra spoliare 3 sacra profanaque omnia polluere.
Igitur hi milites, postquam victoriam adepti sunt,
nihil reliqui victis fecere. Quippe secundae res sapi· ’
entium animos fatigant 3 ne illi corruptis moribus
victoriae temperarent.

XII. Postquam divitiae honori esse-coepere, et
eas gloria, imperium, potentia sequebatur, hebescere
virtus, paupertas probro haberi, innocentia pro male-¹
volentia duci coepit. Igitur ex divitiis juventutem
luxuria atque avaritia cum superbia invasere 3 rapere,
consumere3 sua parvi pendere, aliena cupere3 pudo-
rem, pudicitiam, divina atque humana promiscua,
nihil pensi neque moderati habere. Operae pretium
est, quum domos atque villas cognoveris in urbium
modum exaedificatas, visere templa deorum, quae
nostri majores, religiosissimi mortales, fecere. Verum
illi delubra deorum pietate, domos suas gloria decora-
bant 3 neque victis quidquam praeter injuriae licen-
tiam eripiebant. At hi contra, ignavissimi homines,

