22 SALLUSTJI JUGURTHA.

Adherbali subveniendum 3 de J ugurtha interim uti
consuleretur, quoniam non paruisset legatis. Sed ab
iisdem regis fautoribus summa ope enisum, ne tale de-
cretum fieret. Ita bonum publicum, ut in plerisque
negotiis solet, privata gratia devictum. Legantur tamen
in Africam majores natu, nobiles, amplis honoribus,
in queis M. Scaurus, de quo supra memoravimus, con-
sularis et tunc in senatu princeps. Hi, quod in in-
vidia res erat, simul et ab Numidis obsecrati, triduo
navim ascendere, deinde brevi Uticam appulsi, lit
teras ad J ugurtham mittunt, “quam ocissime ad pro-
vinciam accedat, seque ad eum ab senatu missos.'’ Ille
ubi accepit homines claros, quorum auctoritatem Romae
pollere audiverat, contra inceptum suum venisse, pri—
mo commotus, metu atque lubidine diversus agitaba-
tur. Timebat iram senati, ni paruisset legatis, porro
animus cupidine caecus ad inceptum scelus rapiebat.
Vicit tamen in avido ingenio pravum consilium. Igi-
tur exercitu circumdato summa vi Cirtam irrumpere
nititur, maxime sperans diducta manu hostium aut
vi aut dolis sese casum victoriae inventurum. Quod
ubi secus procedit, neque quod intenderat efficere
potest, uti prius quam legatos conveniret Adherbalis
potiretur, ne amplius morando, Scaurum, quem plu-
rimum metuebat, incenderet, cum paucis equitibus in
provinciam venit. Ac, tamen etsi senati verbis minae
graves nunciabantur, quod oppugnatione non desis-
teret, multa tamen oratione consumta legati frustra
discessere.

XXVI. Ea postquam Cirtae audita sunt, Italici,
quorum virtute moenia defensabantur, confisi dedi-
tione facta propter magnitudinem populi Romani in-

