31„ SALL USTIJ JUGURTHA.

in colloquio verba facit: “tametsi ipsum cum exercitu
fame, ferroque clausum tenet, tamen se, humanarum
rerum memorem, si secum foedus faceret, incolumes
omnes sub jugum missurum: praeterea, uti diebus
decem Numidia decederet.'' Quae quamquam gravia
et flagitii plena erant, tamen, quia mortis metu muta-
bant, sicuti regi libuerat, pax convenit.

XXXIX. Sed ubi ea Romae comperta sunt, me-
tus atque moeror civitatem invasere: pars dolere pro
gloria imperii, pars, insolita rerum bellicarum, timere
libertati: Aulo omnes infesti, ac maxime qui bello
saepe praeclari fuerant, quod armatus dedecore po-
tius quam manu salutem quaesiverat. Ob ea consul
Albinus ex delicto fratris invidiam ac deinde peri-
culum timens, senatum de foedere consulebat, et
tamen interim exercitu supplementum scribere3 ab
sociis et nomine Latino auxilia arcessere 3 denique
modis omnibus festinare. Senatus ita, uti par fuerat,
decernit, suo atque populi injussu nullum potuisse
foedus fieri. Consul impeditus a tribunis plebis, ne
quas paraverat copias secum portaret, paucis diebus
in Africam proficiscitur; nam omnis exercitus, uti
convenerat, Numidia deductus, in provincia hiemabat.
Postquam eo venit, quamquam persequi J ugurtham
et mederi fraternae invidiae animus ardebat, cognitis
militibus, quos praeter fugam soluto imperio licentia
atque lascivia corruperat, ex copia rerum statuit sibi
1111111 agitandum.

XL. Interea Romae C. Mamilius Limetanus tri-
bunus plebis rogationem ad populum promulgat “ uti
quaereretur in eos, quorum consilio J ugurtha senati
decreta neglegisset 3 quique ab eo in legationibus, aut

