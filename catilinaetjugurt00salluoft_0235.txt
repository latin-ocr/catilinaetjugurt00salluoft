SALL USTII JUG URTJJA. 75

carne vescebantur, neque salem neque alia irritamenta
gulae quaerebant 3 cibus illis adversum famem atque
sitim, non lubidini neque luxuriae erat.

XO. Igitur consul, omnibus exploratis, credo dis
'fretus (nani contra tantas difficultates consilio satis
providere non poterat 3 quippe etiam frumenti inopia
tentabatur, quod Numidae pabulo pecoris magis quam
arvo student, et, quodcumque natum fuerat jussu
regis in loca munita contulerant, ager autem aridus
et frugum vacuus ea tempestate, nam aestatis extre-
mum erat), tamen pro rei copia satis providenter ex-
ornat 3 pecus opine, quod superioribus diebus praedae
fuerat, equitibus auxiliariis agendum attribuit, A.
Manlium legatum cum cohortibus expeditis ad oppi-
dum Laris, ubi stipendium et commeatum locaverat,
ire jubet, se praedabundum post paucos dies eodem
¹venturum. Sic incepto suo occultato pergit ad flumen
Tanam.

XCI. Ceterum in itinere quotidie pecus exercitui
per centurias, item turmas aequaliter distribuerat, et
ex coriis utres uti fierent curabat ; simul et inopiam
frumenti lenire, et ignaris omnibus parare, quae mox
usui forent. Denique sexto die, quum ad fiumen
ventum est, maxima vis utrium effecta. Ibi castris
levi munimento positis, milites cibum capere, atque
uti simul cum occasu solis egrederentur, paratos esse
jubet omnibus sarcinis abjectis, aqua modo seque et
jumenta onerare. Dein, postquam tempus visum,
castris egreditur, noctemque totam itinere facto con-
sedit: idem proxima facit: dein tertia multo ante
lucis adventum pervenit in locum tumulosum, ab
Capsa non amplius duum millium intervallo 3 ibique

