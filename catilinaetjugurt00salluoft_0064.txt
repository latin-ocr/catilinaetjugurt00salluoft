32 SALLUSTII CATILINA.

tiis privatis obnoxii, conclamant, “indicem falsum‚''
deque ea re postulant uti referatur. Itaque consulente
Cicerone frequens senatus decernit: ‘⁶ Tarquinii indi-
cium falsum videri, eumque in vinculis retinendum,
neque amplius potestatem faciendam, nisi de eo in-
dicaret, cujus consilio tantam rem mentitus esset.''
Erant eo tempore qui existimarent illud a P. Autronio
machinatum, quo facilius, appellato Crasso, per socie-
tatem periculi reliquos illius potentia tegeret. Alii
Tarquinium a Cicerone immissum aiebant, ne Crassus
more suo suscepto malorum patrocinio, rempublicam
conturbaret. Ipsum Crassum ego postea praedicantem
audivi, tautam illam contumeliam sibi ab Cicerone
impositam.

XLIX. Sed iisdem temporibus Q. Catulus et
C. Piso neque gratia, neque precibus, neque pretio
Ciceronem impellere potuere, uti per Allobroges aut
per alium indicem C. Caesar falso nominaretur. Nam
uterque cum illo graves inimicitias exercebant 5 Piso
oppugnatus in judicio repetundarum, propter cujusdam
Transpadani supplicium injustum3 Catulus ex peti-
tione pontificatus odio incensus, quod extrema aetate,
maximis honoribus usus, ab adolescentulo Caesare
victus discesserat. Res autem opportuna videbatur,
quod, privatim egregia liberalitate, publice maximis
muneribus grandem pecuniam debebat. Sed ubi con-
sulem ad tantum facinus impellere nequeunt, ipsi
singulatim circumeundo, atque ementiendo quae se ex
Volturcio aut Allobrogibus audisse dicerent, magnam
illi invidiam conflaverant3 usque adeo, ut nonnulli
equites Romani, qui praesidii caussa cum telis erant
circum aedem Concordiae, seu periculi magnitudine,

