SALLUSTII CATILINA. 47

locat. Ipse equo circumiens unumquemque nominans
appellat, hortatur, rogat, uti meminerint, se contra
latrones inermes, pro patria, pro liberis, pro aris atque
focis suis cernere. Homo militaris, quod amplius annos
triginta tribunus, aut praefectus, aut legatus, aut prae-
tor cum magna gloria fuerat, plerosque ipsos factaque
eorum fortia noverat: ea commemorando militum
animos accendebat.

LX. Sed ubi omnibus rebus exploratis Petreius
tuba signum dat, cohortes paullatim incedere jubet,
idem facit hostium exercitus. Postquam eo ventum
est, unde a ferentariis proelium committi posset,
maximo clamore cum infestis signis concurrunt3 pila
omittunt 3 gladiis res geritur. Veterani, pristinae vir-
tutis memores, cominus acriter instare, illi haud timidi
resistunt 3 maxima vi certatur, Interea Catilina cum
expeditis in prima acie versari, laborantibus succurrere,
integros pro sauciis accersere, omnia providere, multum
ipse pugnare, saepe hostem ferire3 strenui militis et
boni imperatoris officia simul exsequebatur. Petreius
ubi videt Catilinam, contra ac ratus erat, magna vi
tendere, cohortem praetoriam in medios hostes inducit,
eosque perturbatos atque alios alibi resistentes inter-
ficit Ï‚ deinde utrimque ex lateribus aggreditur. Man-
lius et Faesulanus in primis pugnantes cadunt. Post-
quam fusas copiaS, seque cum paucis relictum videt
Catilina, memor generis atque pristinae dignitatis, in
confertissimos hostes incurrit, ibique pugnans con-
foditur.

LXI. Sed confecto proelio, tum vero cerneres,
quanta audacia quantaque vis animi fuisset in exercitu

Catilinae. Nam fere, quem quisque vivus pugnando

