34 ΒΑΜ USTJJ CA TJLJNA.

ingenium, valet: si lubido possidet, ea dominatur,
animus nihil valet. Magna mihi copia est memorandi,
Patres conscripti, qui reges atque populi ira aut mise-
'ricordia impulsi male consuluerint 3 sed ea malo dicere,
quae majores nostri contra lubidinem animi recte
atque ordine fecere. Bello Macedonico quod cum
rege Perse gessimus Rhodiorum civitas, magna atque
magnifica, quae populi Romani opibus· creverat, infida
atque adversa nobis fuit 3 sed postquam, bello confecto,
de Rhodiis consultum est, majores nostri, ne quis divi-
tiarum magis quam injuriae caussa bellum inceptum
diceret, impunitos eos dimisere. Item bellis Punicis
omnibus, quum saepe Carthaginienses et in pace et per
inducias multa nefaria facinora fecissent, nunquam
ipsi per occasionem talia fecere 3 magis, quid se dig-
num foret, quam quid in illis jure fieri posset quaere- .
bant. Hoc idem providendum est, Patres conscripti,
ne plus valeat apud vos P. Lentuli et ceterorum scelus,
quam vestra dignitas 3 neu magis irae vestrae quam
famae consulatis. Nam si digna poena pro factis eorum
reperitur, novum consilium approbo 3 sin magnitudo
sceleris omnium ingenia exsuperat, his utendum censeo
quae legibus comparata sunt. Plerique eorum, qui
ante me sententias dixerunt, composite atque magni-
fice casum reipublicae miserati sunt, quae belli saevitia
esset, quae victis acciderent, enumeravere; rapi vir-
gines, pueros 3 divelli liberos a parentum complexu3
matres familiarum pati quae victoribus collibuissent,
fana atque domos exspoliari 3 caedem, incendia fieri3
postremo, armis, cadaveribus, cruore atque luctu onmia
compleri. Sed per deos immortales! quo illa oratio
pertinuit? an, uti vos infestos conjurationi faceret?

